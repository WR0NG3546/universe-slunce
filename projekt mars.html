<html>

<head>
    <link rel="stylesheet" href="projekt mars.css">
</head>

<body>
    <div>
        <h1><a class=universe1 href="https://wr0ng3546.github.io/universe-slunce/projek.html"> Universe</a></h1>
    </div>
    <img class=1
        src="https://upload.wikimedia.org/wikipedia/commons/thumb/0/02/OSIRIS_Mars_true_color.jpg/1200px-OSIRIS_Mars_true_color.jpg     "
        alt="Mars" />
    <div>
        <h3>Mars</h3>
        <p class="p1"> 
            Mars je čtvrtá planeta sluneční soustavy, druhá nejmenší planeta soustavy po Merkuru. Byla pojmenována po
            římském bohu války Martovi. Jedná se o planetu terestrického typu, tj. s pevným horninovým povrchem pokrytým
            impaktními krátery, vysokými sopkami, hlubokými kaňony a dalšími útvary. Má dva měsíce nepravidelného tvaru
            nazvané Phobos a Deimos.
            V období, kdy je Mars v opozici ke Slunci a Země se tak nachází mezi těmito dvěma tělesy, lze Mars vidět na
            obloze celou noc. Spolehlivé informace o prvních pozorováních Marsu jako planety neexistují, ale
            pravděpodobně k nim došlo mezi lety 3000 až 4000 př. n. l. Všechny starověké civilizace, Egypťané,
            Babylóňané i Řekové, tuto „putující hvězdu“ znaly a měly pro ni své pojmenování. Kvůli načervenalému nádechu
            způsobenému červenou barvou zoxidované půdy na jejím povrchu považovaly staré národy Mars většinou za symbol
            ohně, krve a zániku.
            Detailní zkoumání planety umožnilo od 60. let 20. století již takřka 20 úspěšných automatických sond. V
            současné době je na oběžné dráze kolem Marsu šest funkčních sond (Mars Odyssey, Mars Express, Mars
            Reconnaissance Orbiter, Mars Orbiter Mission, MAVEN a ExoMars TGO) a na povrchu planety jedno funkční
            vozítko Curiosity mise Mars Science Laborator a jedna nepohyblivá funkční sonda InSight. Díky sondám se
            povedlo zmapovat větší část povrchu, definovat základní historická období a v principu porozumět jevům, k
            nimž na planetě dochází.</p>

    </div>
</body>

</html>